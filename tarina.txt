Jotta projektin voi jakaa GitHubin kautta, sille pitää luoda oma repositorio (kavereille repo) GitHubiin, ja tämä repositorio pitää liittää oman koneen Git-projektiin. Tämä tapahtuu lisäämällä repo Git-projektin etärepositorioksi, eli remoteksi. Kun Git-projektille lisätään etärepositorio, on mahdollistä siirtää tietoa sen ja omalla koneella olevan projektin välillä. Tällöin projektista on olemassa kaksi versiota: paikallinen (local), eli “omalla koneella” oleva projekti ja etärepositorion versio (remote), eli GitHubissa säilöttävä versio.

Tässä siis näkyy, miten GitHubia voidaan käyttää varmuuskopiona: kun projektin tila päivitetään GitHubiin, pääsee tietoon käsiksi internetin kautta, ja projektia voi jatkaa, vaikka paikalliselle versiolle tapahtuisikin jotain.


